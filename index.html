<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Johans Kristofs Broce</title>
    <link rel="stylesheet" href="styles/index.css">
</head>
<body>
    <header>
        <h1>Johans Kristofs Broce</h1>
        <img src="img/ab8bc0fb-c426-4caa-8537-149b02c57135.jfif" alt="Portrait of Brotze">
        <p>Apgaismības laikmeta darbinieks, mākslinieks, gleznotājs, etnogrāfs, vēsturnieks, kas darbojās 19. gadsimta sākumā pašreizējā Latvijas teritorijā.</p>
        <ol>
            <li><a href="#Biography">Biogrāfija</a></li>
            <li><a href="#References">Atsauces materiāli</a></li>
        </ol>
        <hr>
    </header>

    <main>
        <h2 id="Biography">Biogrāfija</h2>
        <h3>Bērnība un skolas laiks</h3>
        <p>Johans Kristofs Broce piedzima <strong>1742. gada 12. septembrī Gerlicā</strong>. Agrā bērnībā viņš bijis ļoti slimīgs un staigāt varējis sākt tikai piecu gadu vecumā. Bez tam zēns tik lielā mērā slimojis ar acu slimībām, ka viņam nav gribējuši ļaut mācīties zīmēšanu. Ar laiku acu gaisma tomēr uzlabojusies, un, kā zināms, Broce gadu desmitiem gandrīz nepārtraukti zīmēja un sīkā rokrakstā izgatavoja tūkstošiem dokumentu un dažādu manuskriptu kopiju.</p>
        <p>Brocem izdevās iestāties Gerlicas ģimnāzijā, gan bez jebkādām cerībām mācīties tālāk universitātē. Tomēr viņam palaimējās - tēva principāls Friče viņu uzņēma savā namā. Gan Broce pats saka, ka viņš šai namā turēts kā pašu bērns, tomēr pēc tā laika stāstījumiem vērojams, ka dzīve jaunietim tur nebija no vieglajām. Dienu viņš gājis skolā un pasniedzis privātstundas, bet vakaros līdz vēlai naktij palīdzējis Fričem savest kārtībā rēķinus. Plānu zīmēšanā Broce jau tolaik bija sasniedzis tādu meistarību, ka izgatavojis plānus pat Gerlicas pilsētas vajadzībām. Šī darba dzīve jaunībā norūdīja Broci un iemācīja viņam to pacietību, kuru vēl tagad apbrīnojam.</p>
        <h3>Studijas universitātē</h3>
        <p>1763. gadā Brocem tomēr izdevās iestāties Leipcigas universitātē. Leipcigā Broce iepazinās ar teologu un baznīcvēsturnieku profesoru Johanu Matiasu Šreku un kļuva par profesora jaunākā brāļa privātskolotāju un paša profesora privātsekretāru. Kad Šreks pārcēlās uz Vitenbergas universitāti, Broce viņam sekoja un viena gada laikā ieguva <strong>filozofijas doktora grādu</strong>. Broce no akadēmiskās karjeras atteicās, kad saņēma uzaicinājumu strādāt par mājskolotāju Rīgas rātskunga Fēgezaka ģimenē.</p>
        <h3>Dzīve Rīgā</h3>
        <p>Broce Rīgā ieradās 1768. gada decembrī. Par mājskolotāju Broce nostrādāja nepilnu gadu. Kad Rīgas Ķeizariskajā licejā atbrīojās subrektora vieta, Broce pieņēma šo piedāvājumu un <strong>mācīja licejā 46 gadus</strong>.</p>
        <p>1783. gadā Broce kļuva par konrektoru un 1801. gadā pildīja arī liceja rektora pienākumus.</p>
        <p>Pēc aiziešanas pensijā, 1815. gadā, Broce cerēja, ka pēc tik ilgas strādāšanas skolotāja amatā, kā arī latviešu valodas apgūšanas, viņš tiks iecelts par mācītāju kādā Rīgas latviešu draudzē. Tomēr šī iecere tā arī nekad nerealizējās. Neticis pie mācītāja vietas, Broce vēl aizrautīgāk nodevās iemīlotajam vaļaspriekam - vēstures un etnogrāfisko materiālu vākšanai, aprakstīšanai un zīmēšanai.</p>
        <p>Pēc 1818. gada Broce uzturējies Rīgā, kur arī pavadījis savus pēdējos dzīves gadus līdz devās mūžībā <strong> 1823. gada 4. augustā</strong>. Broces kapavieta atrodas Lielajos kapos, Jēkaba nodalījumā. 1845. gadā tur tika uzstādīts tēlnieka G. Kelli smilšakmenī veidots piemineklis.</p>
        <img src="img/a17eb93a8bd04ab9067f6af4cc9d63e2.jfif" alt="Burial site">
        <hr>

        <h2 id="References">Atsauces materiāli</h2>
        <p>Šajā vietnē pieejamās informācijas avots ir Teodora Zeida veidotais izdevums "Johans Kristofers Broce. Zīmējumi un apraksti. 1. sējums. Rīgas skati, ļaudis un ēkas" </p>
        <p>Vairāk informāciju par Broces darbību un radītajiem zīmējumiem var uzzināt turpmākajos sējumos:</p>
        <ul>
            <li>2. sējums. Rīgas priekšpilsētas un tuvākā apkārtne</li>
            <li>3. sējums. Latvijas mazās pilsētas un lauki</li>
            <li>4. sējums. Latvijas mazās pilsētas un lauki</li>
        </ul>
    </main>

    <footer>
        <hr>
        <p>Vizma Boļše</p>
        <p>DE0824 Web Technologies </p>
    </footer>
</body>
</html>